# Regulamin turnieju *Mistrzostwa XXV-lecia Heroes of Might and Magic III by Lenovo Legion*

## 1. Wstęp

1. *Mistrzostwa XXV-lecia Heroes of Might and Magic III by Lenovo Legion* (dalej zwane Mistrzostwami) są turniejem rozgrywanym w grze Heroes of Might and Magic III z dodatkiem Horn of the Abyss (dalej zwana Heroes III). Celem Mistrzostw jest zapewnienie pola do rozgrywek graczom z różnych części społeczności Heroes III, dlatego pula szablonów łączy w sobie różne rodzaje szablonów; a także promocja gry i społeczności Heroes III w internecie.

2. Mistrzostwa organizowane są bez żadnego zysku dla Organizatorów. Wszelkie prawa do marki, logo oraz znaków towarowych Heroes III posiada Ubisoft Entertainment SA.

3. O zasadach Mistrzostw stanowi niniejszy dokument (zwany dalej Regulaminem), [Regulamin Szablonów](https://github.com/H3-gg/25th-Anniversary-Champioships/blob/main/pl/Regulamin_Szablon%C3%B3w_turnieju_Mistrzostwa_XXV-lecia_Heroes_of_Might_and_Magic_III.md), [Regulamin Restartów Technicznych](https://github.com/H3-gg/25th-Anniversary-Champioships/blob/main/pl/Regulamin_Restart%C3%B3w_Technicznych_turnieju_Mistrzostwa_XXV-lecia_Heroes_of_Might_and_Magic_III.md), [Polityka Prywatności Mistrzostw](https://github.com/H3-gg/25th-Anniversary-Champioships/blob/main/pl/Polityka_Prywatno%C5%9Bci_turnieju_Mistrzostwa_XXV-lecia_Heores_of_Might_and_Magic_III.md) (zwane dalej zbiorczo Zasadami Mistrzostw).

4. Ilekroć w Zasadach Mistrzostw mowa o:

   - **Organizatorach**, należy przez to rozumieć osoby wymienione w [punkcie 5. rozdziału 1](#point-1-5).
   - **Serwerze Discord**, należy przez to rozumieć serwer H3gg na platformie Discord [link](https://www.discord.com/invite/WPXRs5aX89),
   - **Uczestnikach** lub **Uczestniku**, należy przez to rozumieć, w zależnosci od kontekstu: osoby biorące udział w którejkolwiek z faz w Mistrzostwach, osoby biorące udział w danym Meczu lub, w przypadku liczby pojedynczej: każdą pojedynczą osobę biorącą udział w którejkolwiek z faz w Mistrzostwach lub osobę biorącą udział w Meczu,
   - **Meczu**, należy przez to rozumieć wszystkie rozgrywki w ramach Mistrzostw, między dwoma danymi Uczestnikami, w danej fazie w Mistrzostwach,
   - **Grze**, należy przez to rozumieć pojedynczą rozgrywkę w Meczu,
   - **Stronie Mistrzostw**, należy przez to rozumieć stronę na witrynie h3.gg [link](htpps://www.h3.gg/).
   - **Systemie Rankingowym Kammera**, należy przez to rozumieć ranking oparty o system elo, generowany z wyników meczów turniejowych zaraportowanych na stronie H3gg oraz Liga Heroes w okresie od 9 czerwca 2022 do 21 kwietnia 2024. Używa on wag dla szablonów, które można uzyskać od Organizatorów na wniosek.

5. <a id="point-1-5"></a>Organizatorem Mistrzostw jest H3gg. Dokładny skład osobowy kadry Mistrzostw wraz z podanym tagiem na platformie Discord:

   | Nick             | Tag              |
   | :----            | :----:           |
   | Bejker           | bejker4664       |
   | Berkas           | berkas           |
   | CzileraInżyniera | czilerainzyniera |
   | Fafhrd           | .fafhrd          |
   | Kacper           | kacperpolok      |
   | Keszu            | keszu            |
   | Kosixon          | kosixon          |
   | Kubaryt          | kubaryt          |
   | Makiki           | makiki           |
   | Niechcic         | niechcic         |
   | Ortant           | ortant           |
   | Ponczek           | ponczekdusiszgo  |
   | Ravciozo         | ravciozo         |
   | Vuko             | vuko0202         |
   | Zuuzel           | zuuzel           |

6. Polityka Prywatności Mistrzostw określona jest w [odpowiednim dokumencie](https://github.com/H3-gg/25th-Anniversary-Champioships/blob/main/pl/Polityka_Prywatno%C5%9Bci_turnieju_Mistrzostwa_XXV-lecia_Heores_of_Might_and_Magic_III.md).

7. Organizatorzy zastrzegają sobie prawo do zmiany Zasad Mistrzostw, w każdej chwili, bez podania przyczyny.

8. Polskojęzyczna wersja Zasad Mistrzostw jest wersją podstawową. W przypadku sprzeczności wersji anglo- lub rosyjskojęzycznej z polskojęzyczną, należy postępować według wersji polskojęzycznej.

9. W sytuacjach nieujętych Zasadami Mistrzostw decyzja Organizatorów jest wiążąca. Takie decyzje publikowane będą na Serwerze Discord.

10. Organizatorzy zastrzegają sobie prawo do niedopuszczenia wybranej osoby do pełnienia funkcji komentatora lub hosta transmisji z Gry rozgrywanej w ramach Mistrzostw.

11. Pula nagród zostanie opublikowana po rozpoczęciu fazy 1/8 fazy pucharowej.

12. Organizatorzy finansują wysyłkę nagród do 40 euro. W przypadku kosztów wysyłki przekraczających 40 euro, Uczestnik by odebrać nagrodę jest zobowiązany do opłacenia pozostałej części kosztów wysyłki.

## 2. Format Mistrzostw

1. Mistrzostwa zostaną podzielone na 4 fazy:

   `1)` Fazę Rejestracji,

   `2)` Fazę Grupową,

   `3)` Fazę Pucharową,

   `4)` Wielkie Finały Mistrzostw.

2. Faza rejestracji:

   `1)` faza rejestracji potrwa od dnia 21 kwietnia 2024 do dnia 5 maja 2024,

   `2)` warunkiem uczestnictwa w fazie rejestracji jest przeczytanie i zaakceptowanie Zasad Mistrzostw, dokonanie zapisu przez Stronę Mistrzostw oraz dołączenie na Serwer Discord.

   `2b)` Organizatorzy zastrzegają sobie prawo do niedopuszczenia wybranej osoby do Mistrzostw, w szczególności jeżeli:

   <ul style="list-style: none;">
   <li>a) osoba znana jest z oszukiwania podczas rozgrywek,</li>
   <li>b) osoba znana jest z wysokiej toksyczności,</li>
   <li>c) osoba znana jest z braku szacunku wobec zasad fair play,</li>
   <li>d) osoba w profilu na stronie internetowej <a href="https://www.h3.gg">h3.gg</a> lub platformie Discord posiada pseudonim:

   - zawierający nazwiska osób znanych publicznie (chyba, że jest to nazwisko tej osoby),
   - zawierający treści wulgarnych, naruszających dobre obyczaje, a także promujące alkohol lub inne substancje odurzające,
   - wprowadzający w błąd np. nazw zbliżonych do kont  innych użytkowników.
   </ul>

   `2c)` o niedopuszczeniu do Mistrzostw Organizatorzy winni poinformować daną osobę, w wiadomości prywatnej, najpóźniej w dniu zakończenia fazy rejestracji,

   `3)` zabronione jest uczestnictwo w fazie z więcej niż jednego konta.

3. Faza grupowa:

   `1)` faza grupowa rozpocznie się 5 maja 2024 i potrwa, w zależności od ogólnej liczby Uczestników zapisanych do Mistrzostw, do 26 maja 2024, 2 czerwca 2024 lub 9 czerwca 2024,

   `1b)` w przypadku potrzeby przeprowadzenia dogrywek, czas trwania fazy może zostać przedłużony o tydzień,

   `2)` warunkiem uczestnictwa w fazie grupowej jest uczestnictwo w fazie rejestracji, brak orzeczenia przez Organizatorów o niedopuszczeniu do Mistrzostw oraz respektowanie przepisów Regulaminu,

   `2b)` <a id="point-2-3-2b"></a>z uczestnictwa w tej fazie zostanie zwolnionych 32 Uczestników, z czego 4 to Uczestnicy, którzy dotarli do półfinałów w turnieju *Mistrzostwa XXV-lecia Heroes of Might and Magic III - Rozgrzewka*, a pozostałych 28 zostanie wybranych na podstawie Systemu Rankingowego Kammera, oraz rozpoznania umiejętności w Heroes III przez Organizatorów,

   `3)` w fazie grupowej Uczestnicy zostaną podzieleni, w sposób losowy na podstawie koszyków ustalonych na podstawie Systemu Rankingowego Kammera, na grupy, o w miarę możliwości równych rozmiarach,

   `4)` średnia liczba Uczestników przydzielonych na grupę zostanie określona po zakończeniu fazy rejestracji na podstawie liczby zapisanych Uczestników, jednak nie będzie wynosiła więcej niż 8,

   `5)` rozgrywki będą prowadzone w systemie każdy z każdym wewnątrz grup,

   `6)` Mecze rozgrywane będą rozgrywane w systemie Bo1,

   `7)` za zwycięstwo Uczestnik otrzymuje 1 punkt, w przypadku porażki jest to 0 punktów, w przypadku remisu Mecz powinien zostać powtórzony,

   `8)` dwóch Uczestników z najwyższą liczbą punktów w każdej grupie zostaje zwycięzcami fazy,

   `9)` w przypadku zdobycia przez dwóch lub więcej Uczestników w jednej grupie równej liczby punktów, decyduje wynik Meczów bezpośrednich pomiędzy tymi Uczestnikami,

   `10)` <a id="point-2-3-10"></a>w przypadku, w którym wynik Meczów bezpośrednich nie pozwala na jednoznaczne wskazanie zwycięzców (np. niech trzech Uczestników A, B i C znajduje się w jednej grupie i posiada równą liczbę punktów, Uczestnik A wygrał Mecz bezpośredni z Uczestnikiem B, B z C, a C z A) należy rozegrać dogrywki,

   `11)` w przypadku, w którym w wyniku dogrywek powtórzy się sytuacja z [ustępu 10).](#point-2-3-10), Organizatorzy rostrzygną kolejność w grupie poprzez rzut monetą zgodnie z [ustępem `12)`](#point-2-3-12),

   `12)` <a id="point-2-3-12"></a> rzut monetą przeprowadzany jest przez jednego z Organiaztorów przy obecności wszystkich Uczestników, których on dotyczy. Cała procedura powinna zostać nagrana przez Organizatora.

4. Faza pucharowa:

   `1)` faza pucharowa rozpocznie się w dniu zakończenia fazy grupowej i potrwa, w zależności od ogólnej liczby Uczestników zapisanych do Mistrzostw, od 14 do 16 tygodni,

   `2)` warunkiem dołączenia do fazy pucharowej jest zwycięstwo w fazie grupowej albo wyłączenie z rozgrywek w fazie grupowej zgodnie z [ustępem `2b)` punktu 3 tego rozdziału](#point-2-3-2b),

   `3)` w fazie pucharowej Uczestnicy zmierzą się w parach, które zostaną ustalone na podstawie miejsc zajętych w poprzedniej fazie, w drugiej kolejności liczby punktów zdobytych w poprzedniej fazie, a w trzeciej kolejności na podstawie Systemu Rankingowego Kammera, biorącego okres od 9 czerwca 2022 do końca fazy grupowej,

   `3b)` dwóch Uczestników, którzy w fazie grupowej grali w tej samej grupie, nie może grać ze sobą w pierwszej rundzie fazy pucharowej,

   `3c)` Uczestnicy wymienieni w [ustępie `2b)` punktu 3 tego rozdziału](#point-2-3-2b), będą traktowani tak jak Uczestnicy, którzy zajęli 1 miejsce w grupie i zdobyli maksymalną liczbę punktów w tejże,

   `4)` Mecze rozgrywane będą w systemie Bo3,

   `5)` w przypadku zwycięstwa Uczestnik przechodzi do następnej rundy, w przypadku porażki zostaje wyeliminowany z Mistrzostw,

   `6)` termin na rozegranie Meczu w tej fazie będzie wynosił 2 tygodnie,

   `7)` 2 zwycięzców półfinałów oraz 2 przegranych półfinałów awansuje do Wielkich Finałów Mistrzostw.

5. Wielkie Finały Mistrzostw

   `1)` Wielkie Finały Mistrzostw rozpoczną się 22 września 2024 i potrwają do 6 października 2024,

   `2)` warunkiem uczestnictwa w tej fazie jest udział w półfinałach fazy pucharowej,

   `3)` w tej fazie zostaną przeprowadzone 2 Mecze Bo3. Pierwszy pomiędzy 2 zwycięzcami półfinałów fazy pucharowej - finał, oraz drugi pomiędzy 2 przegranymi półfinałów w tej fazy - mecz o trzecie miejsce.

6. Za zgodą obu Uczestników Mecz Bo1 może zostać rozegrany w systemie Bo3, a Mecz Bo3 w systemie Bo5. Nie dotyczy to Wielkich Finałów Mistrzostw.

7. O terminach zależnych od liczby Uczestników, Organizatorzy poinformują w dniu zakończenia zapisów.

8. W przypadku problemów z terminowym rozegraniem Meczu:

   `1)` na wniosek Uczestnika Meczu, Organizatorzy mogą przedłużyć termin na rozegranie Meczu o jeden dzień,

   `2)` na wniosek obu Uczestników Meczu oraz za zgodą Uczestnika, z którym zmierzyłby się zwycięzca Meczu, w którym występuje problem z terminowym rozegraniem, Organizatorzy mogą przedłużyć termin na rozegranie Meczu o więcej niż jeden dzień, z zastrzeżeniem, że Uczestnicy powinni wcześniej ustalić termin Meczu w następnej fazie z ich potencjalnym przeciwnikiem w tejże, a następnie podać go Organizatorom,

   `3)` na wniosek obu Uczestników Meczu, lub decyzją Organizatora, system rozgrywek może zostanie zmieniony w danym Meczu na Bo1.

9. W przypadku problemów ze znalezieniem wspólnego terminu Gry, Organizatorzy, na wniosek jednego z Uczestników Meczu lub własną decyzją, mogą wyznaczyć termin sędziowski dla danej Gry.

## 3. Fair play, wymagane zgody i wymagania dotyczące prowadzenia Gry

1. Wykorzystywanie crashów do zyskiwania przewagi jest zakazane. Po wczytaniu mapy z powodu błędu Heroes III należy powtórzyć swoje ruchy na mapie przygody oraz w walkach w danej turze w której nastąpił błąd.

2. Zewnętrzna pomoc. Istnieje wiele sposobów na zdobycie dodatkowych informacji użytecznych w trwającej Grze. Poniżej przedstawiamy listę wraz z tym czy dany sposób jest dozwolony:

   | Sposób na zdobycie informacji | Jego legalność w Mistrzostwach |
   | :---                          | :----                         |
   | Porady (osoba trzecia dostarcza Uczestnikowi informacje, które można wydedukować oglądając tylko jego stronę rozgrywki) przez tekst | Dozwolone, jeżeli podpowiedź nie posiada znaczącego wpływ na rozgrywkę oraz nie sprawia, że Uczestnik zmieni swój plan na rozgrywkę. Uczestnicy korzystający z tego typu porad, jeżeli nie spełniają one wymogów wymienionych w 1 zdaniu, mogą zostać ukarani, każdy tego typu przypadek należy zgłosić do Organizatorów; Uczestnicy transmitujący Grę powinni usuwać naruszające Zasady Mistrzostw podpowiedzi, najlepiej za pośrednictwem moderacji,|
   | Porady przez telefon, teamspeak, skype, etc. rozmawiając na żywo| Zakazane |
   | Spoilery (osoba trzecia dostarcza Uczestnikowi informacje których nie można wydedukować oglądając tylko jego stronę rozgrywki) | Zakazane - jeśli Uczestnika przeczyta spoiler powinien grać tak jakby go nie widział, a osoba udzielająca spoileru powinna zostać wyciszona przez gracza bądź moderatora czatu, na czas trwania Gry |
   | Ghosting (obecność na transmisji przeciwnika lub komentarzu tej Gry) | Zakazane |
   | Programy czytające pamięć Heroes III - na przykład żeby zobaczyć nieodkrytą część mapy lub przewidzieć rozwój bohatera | Zakazane |
   | Kalkulatory value lub obrażeń | Dozwolone |
   | Poradniki wideo | Dozwolone |
   | Oglądanie swojej transmisji lub nagrania z danej Gry w trakcie jej trwania | Zabronione |
   | Screenshoty z trwającej Gry | Zabronione |
   | Strony wiki | Dozwolone |
   | Własne notatki o Heroes III lub Grze | Dozwolone |
   | Makra i bindy | Dozwolone jest stosowanie makr i bindów ograniczających się do symulacji kombinacji 2 klawiszy, bez dodatkowych opóźnień oraz bez ruchów kursorem. |

3. Przy wczytywaniu Gry, dodatkowy czas (10 minut) oferowany przez grę służy WYŁĄCZNIE do planowania ruchów. Zabronione jest wtedy jakiekolwiek poruszanie bohaterów, rzucanie zaklęć, wykup armii, budynków etc.

4. Uczestnicy mają obowiązek zachowywać się kulturalnie względem siebie w czasie Gry, przed nimi i po nich na czacie Heroes III, na transmisjach z Gry oraz na ich czatach, w prywatnych wiadomościach dotyczących Mistrzostw oraz na Serwerze Discord.

5. Zabrania się Uczestnikom wyrażania dyskryminujących poglądów, takich jak queerfobia, rasizm, seksizm i ksenofobia na czacie Heroes III, na transmisjach z Gry oraz na ich czatach, w prywatnych wiadomościach dotyczących Mistrzostw oraz na Serwerze Discord.

6. Uczestnicy powinni powstrzymać się od publicznych oskarżeń co do naruszenia Zasad Mistrzostw wobec innych. Każdy problem tego typu powinien być zgłoszony Organizatorom w celu potwierdzenia.

7. W Mistrzostwach obowiązują standardowe reguły rozgrywek HotA Lobby online. Link do nich można znaleźć <a href="https://h3hota.com/en/rules" target="__blank">tutaj</a>. Jeśli zasada regulaminu HotA stoi w sprzeczności z Zasadami Mistrzostw, Zasady Mistrzostw mają pierwszeństwo.

8. Zapisując się do Mistrzostw Uczestnik:

   `1)` Akcpetuje Politykę Prywatności Mistrzostw,

   `2)` Nadaje Organizatorom niezbywalne i niewyłączne prawo do retransmisji, nagrywania i udostępniania wybranych Gier w celu udostępniania komentarza i archiwizacji. Organizatorzy mogą dzielić się tym prawem z osobami trzecimi.

9. Począwszy od fazy 1/32 fazy pucharowej wlącznie Uczestnik zobowiązany jest do zamieszczenia informacji o planowanej dacie Gry na Discordzie na kanale `#schedule`:

   `1)` W fazie 1/32 fazy pucharowej przed rozpoczęciem Gry,

   `2)` Od fazy 1/16 fazy pucharowej 24 godziny przed rozpoczęciem Gry,

   `3)` W fazie 1/8 fazy pucharowej 48 godzin przed rozpoczęciem Gry,

   `4)` W fazie 1/2 fazy pucharowej oraz w Wielkich Finałach Mistrzostw 72 godziny przed rozpoczęciem Gry.

> [!IMPORTANT]
> Organizatorzy zachęcają do zamieszczania informacji o planowanej dacie Gry na Discordzie na kanale `#schedule` również we wcześniejszych fazach.

10. Począwszy od fazy 1/32 fazy pucharowej włącznie Uczestnik zobowiązany jest do prowadzenia transmisji ze wszystkich swoich Gier. Transmisja powinna być prowadzona na platformie Twitch, YouTube lub na kanale głosowym na Serwerze Discord H3gg. Uczestnik zobowiązany jest do zamieszczenia link do transmisji na kanale `#streams` na Serwerze Discord.

11. Jeżeli Gra jest retransmitowana przez Organizatorów Uczestnik dodatkowo zobowiązany jest na czas trwania Gry:

    `1)` Ukryć wszystkie zewnętrzne nakładki np reklamy, banery, nakładki informujące o stanie Gry (tzw. *overlay*), widoczne na transmisji Uczestnika,

    `2)` Ustawić rozdzielczość Heroes III w zakresie od 1180x664 do 1365x768.

12. W obu Meczach Wielkich Finałów Mistrzostw każdy Uczestnik zobowiązany jest na czas trwania Gry:

    `1)` Nałożyć na transmisję obraz udostępniany z kamery internetowej. Jeżeli Uczestnik nie posiada sprzętu potrzebnego do spełnienia tego wymogu, Organizatorzy dołożą wszelkich starań, aby na czas Meczu taki sprzęt udostępnić,

    `2)` Ustawić rozdzielczość Heroes III na 1180x664.

13. Zabronione jest korzystanie przez więcej niż jedną osobę z danego konta w Mistrzostwach.

14. Rozmowy między Uczestnikami w trakcie trwania Gry powinny ograniczać się jedynie do kwestii koniecznych do wypełniania postanowień Zasad Mistrzostw, chyba, że obaj Uczestnicy wyrażą zgodę na prowadzenie innej rozmowy.

15. Zabrania się Uczestnikom działania na szkodę Mistrzostw i działalności Organizatorów związanej z ich przeprowadzeniem.

16. Zabrania się Uczestnikom nadmiernego przedłużania Gry i nadużywania zegara w walce.

## 4. Rozgrywka

1. Gry powinny odbywać się za pośrednictwem HotA Lobby dostępnego w Heroes III. W przypadku gdy HotA Lobby nie jest dostępne, Grę można rozegrać za pośrednictwem Hamachi lub Game Rangera.

2. Przygotowanie rozgrywki:

   `1)` jeden z Uczestników zakłada pokój w HotA Lobby (będzie on gospodarzem), drugi Uczestnik dołącza do założonego przez gospodarza pokoju w Lobby (będzie on gościem).

   `2)` gość wybiera cyfrę 1 lub 0, gospodarz za pośrednictwem opcji `Coin Flip` losuje cyfrę 1 albo 0.

3. Wybór szablonów:

   `1)` szablony obowiązujące w turnieju można znaleźć w [Regulaminie Szablonów](https://github.com/H3-gg/25th-Anniversary-Champioships/blob/main/pl/Regulamin_Szablon%C3%B3w_turnieju_Mistrzostwa_XXV-lecia_Heroes_of_Might_and_Magic_III.md),

   `2)` w przypadku Meczu Bo1, Uczestnicy eliminują szablony w systemie ABBA, gdzie A to zwycięzca rzutu monetą, aż do pozostania jednego szablonu,

   `3)` W przypadku Meczu Bo3:
   <ul style="list-style: none;">

   a) zwycięzca rzutu monetą wybiera szablon, na którym zostanie rozegrana pierwsza Gra w Meczu,

   b) przegrany rzutu monetą wybiera szablon, na którym zostanie rozegrana druga Gra w Meczu,

   c) Uczestnicy Meczu eliminują szablony w systemie ABBA, gdzie A to zwycięzca rzutu monetą, aż do pozostania jednego szablonu, na którym rozegrana zostanie trzecia Gra.
   </ul>

4. Wybór koloru oraz miasta:

   `1)` Na szablonach nielustrzanych (6lm10a, Conquest 1.4, Duel 2.69S, Jebus Cross, Jebus Outcast 2.96A):
   <ul style="list-style: none;">

   a) Wylosowanie miast następuje przez opcję Random Town vs Random Town, w przypadku wylosowania dwóch identycznych miast, losowanie należy powtórzyć,

   b) Uczestnicy mogą zażądać ponownego losowania miast (tzw. *reroll*) i zbanowania 0-2 wylosowanych miast za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Uczestnika w ciągu Gry. W przypadku wylosowania takiej samej pary miast jak przed *rerollem*, losowania należy dokonać ponownie,

   c) Licytację o miasto oraz o kolor rozpoczyna Uczestnik, który wygrał rzut monetą. Pierwsza licytacja odnosi się do miast, druga do koloru,

   d) wyboru miasta i koloru dokonuje zwycięzca danej licytacji po zakończeniu wszystkich licytacji.
   </ul>

   `2)` Na szablonach lustrzanych (h3dm1, mt_Jebus, mt_Nebula 1.3):
   <ul style="list-style: none;">

   a) Wylosowanie miasta następuje przez opcję Random Town,

   b) Uczestnicy mogą zażądać ponownego losowania miast (tzw. *reroll*) i zbanowania wylosowanego miasta za opłatą 500 sztuk złota. Pierwszy chęć *rerolla* deklaruje zwycięzca rzutu monetą. Przysługuje maksymalnie jeden taki ban na Uczestnika w ciągu Gry. W przypadku wylosowania takiej samej pary miast jak przed *rerollem*, losowania należy dokonać ponownie,

   c) Licytację o kolor rozpoczyna Uczestnik, który wygrał rzut monetą.
   </ul>

   `3)` Wybór bohaterów startowych na szablonach lustrzanych (gdzie gracz A to zwycięzca licytacji o kolor):
   <ul style="list-style: none;">

   a) gracz A banuje 0-3 bohaterów,

   b) gracz B wybiera jednego z pozostałych bohaterów startowych w wylosowanej frakcji,

   c) gracz A wybiera jednego z pozostałych bohaterów startowych w wylosowanej frakcji.
   </ul>

## 5. Restarty

1. Na wszystkich szablonach lustrzanych i Duel 2.69S oraz Jebus Outcast 2.96A każdy z Uczestników ma w danej Grze do dyspozycji po jednym subiektywnym restarcie w pierwszym dniu (111). Na pozostałych szablonach każdy z Uczestników ma w danej Grze do dyspozycji dwa subiektywne restarty w pierwszym dniu (2 x 111) lub jeden restart w dniu drugim (1 x 112).

2. Pierwszy decyzję o subiektywnym restarcie podejmuje gracz czerwony, a następnie gracz niebieski. Gracz niebieski ma prawo w 112 i 113 podjąć decyzję o subiektywnym restarcie, liczoną jako subiektywny restart z poprzedniej, maksymalnie do 5 sekund od zaakceptowania monitu o rozpoczęciu tury.

3. Po wykorzystaniu subiektywnych restartów Uczestnicy mogą również wykorzystać restarty techniczne. Dodatkowe przesłanki, które muszą zostać spełnione, aby taki restart mógł być wykorzystany, określone są w Regulaminie [Restartów Technicznych](Regulamin_Restartów_Technicznych_turnieju_Mistrzostwa_XXV-lecia_Heroes_of_Might_and_Magic_III.md)

4. Po wykorzystaniu subiektywnych restartów Uczestnicy mogą skorzystać z restartów wczesnego spotkania. Dostępne są one, jeżeli nastąpi interakcja między Uczestnikami w turze 115 dla szybkich i 116 dla średnich dróg, każdy z Uczestników ma prawo zażądać restartu wczesnego spotkania, jednak nie jest to obowiązkowe. Interakcja między Uczestnikami jest zdefiniowana jako jakakolwiek walka między Uczestnikami lub przejęcie. Nie dotyczy to szablonów lustrzanych.

5. Żaden z restartów nie może zostać wykorzystany do zmiany wybranego bohatera startowego lub premii startowej.

## 6. Zakończenie Meczu i Gry

1. Po rozegraniu Gry, przegrany wpisuje “gg” na czacie Heroes III (oraz w przypadku grania w trybie rankingowym potwierdza przyznanie się do porażki), jest to jednoznaczne z przyznaniem się do porażki oraz dowodem potwierdzającym raport z Gry. Decyzji o poddaniu Gry nie można odwołać.

2. Po zakończeniu Gry Uczestnicy są zobowiązani do podania haseł, które chronią zapisy Gry.

3. Zwycięzca składa raport z Gry, który należy składać na Stronie Turnieju, jeżeli przegrany wyrazi taką chęć, może on złożyć raport za zwycięzcę.

4. Jeżeli raport nie zostanie potwierdzony w terminie Meczu, ani nie zostanie zgłoszone oszustwo w raporcie, zostaje on uznany za potwierdzony.

5. Mecz kończy się w momencie potwierdzenia wszystkich raportów z jego Gier.

6. Organizatorzy, na wniosek obu Uczestników, lub własną decyzją, mogą zakończyć Grę przez arbitralne wskazanie zwycięzcy na podstawie oceny sytuacji w Grze.

## 7. Kary

1. Organizatorzy mają do dyspozycji kilka możliwości w jakie mogą karać Uczestników za nieprzestrzeganie Zasad Mistrzostw. Poziomy kar zdefiniowane są w następujący sposób:

   `1)` Ostrzeżenie - otrzymywane za drobne przewinienia. Pierwsze ostrzeżenia nie niesie ze sobą dodatkowych konsekwencji, ale każde następne już tak:
   <ul style="list-style: none;">

   a). Drugie ostrzeżenie - walkower na Grę (Mecz w przypadku *Bo1*),

   b). Trzecie ostrzeżenie - dyskwalifikacja,
   </ul>

   `2)` Walkower na Grę (Mecz w przypadku *Bo1*) - otrzymywany za średnie przewinienia, w tym nietrzymanie się terminów, może zostać połączony z ostrzeżeniem,

   `3)` Dyskwalifikacja - otrzymywana za duże przewinienia,

   - waga przewinienia podlega wyłącznej interpretacji Organizatorów i inna jej interpretacja przez Uczestnika nie może być podstawą do odwołania się od decyzji Organizatorów.

2. W sytuacjach, w których doszło do nieprawidłowości w rozegraniu Gry, Organizatorzy mogą nakazać jej powtórzenie, lub, jeżeli Gra nadal trwa, jej zatrzymanie.

3. W przypadku kiedy jeden z Uczestników nie stawi się na ustalony termin gry, należy zastosować następującą procedurę (ilekroć w procedurze występują zwroty w drugiej osobie, Organizatorzy mają na myśli tego z Uczestników grających w danym Meczu, który czeka na swojego, spóźniającego się, przeciwnika):

   `1)` Po 5 minutach od ustalonego terminu, poinformuj Organizatorów o rozpoczęciu tej procedury, a następnie wyślij do przeciwnika wiadomość o DOKŁADNIE następującej treści, pomijając cudzysłowy: “I have attempted to play a match with you, and now I am waiting for you to show up. According to the rules, you have 15 minutes from now to show up and start playing the game, or otherwise you will be penalized with a game forfeit. I have informed the Organizer that this procedure has begun.”

   `1b)` W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Dokonałem próby rozegrania meczu, a teraz czekam na to aż się pojawisz. Zgodnie z zasadami, od tego momentu masz 15 minut na pojawienie się i rozpoczęcie gry. Organizator został już poinformowany o rozpoczęciu tej procedury.”

   `2)` <a id="point-7-3-2"></a>Po 15 minutach od ustalonego terminu, jeżeli przeciwnik nadal się nie zjawił, musisz poinformować o tej sytuacji Organizatorów, a następnie wysłać do przeciwnika wiadomość o DOKŁADNIE następującej treści, pomijając cudzysłowy: “You have not shown up as requested. I have informed the Organizer of this situation. I am waiting another 15 minutes for your response, but according to regulations you will be devoid of subjective restarts in this Party.”

   `2b)` W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Nie zjawiłeś/zjawiłaś się w wyznaczonym terminie. Organizator został poinformowany o tej sytuacji. Będę czekał jeszcze 15 minut na Twoją odpowiedź, ale zgodnie z regulaminem zostaniesz pozbawiony subiektywnych restartów w tej Grze.”

   `3)` Jeżeli przeciwnik zjawi się po wysłaniu wiadomości z [ustępu 2)](#point-2-3-2b) i przed upływem 30 minut od ustalonego terminu, nie będzie mógł on skorzystać z subiektywnych restartów w tej Grze.

   `4)` Po 30 minutach od ustalonego terminu, jeżeli przeciwnik nadal się nie zjawił, musisz poinformować o tej sytuacji Organizatorów, a następnie wysłać do przeciwnika wiadomość o DOKŁADNIE następującej treści, pomijając cudzysłowy: “You have not shown up as requested. I have informed the Organizer of this situation. I am not waiting for your respone any longer.”

   `4b)` W przypadku kiedy obaj gracze posługują się językiem polskim, spolszczona wersja wiadomości jest akceptowalna: “Nie zjawiłeś/zjawiłaś się w wyznaczonym terminie. Organizator został poinformowany o tej sytuacji. Nie czekam już dłużej na Twoją odpowiedź.”

   `5)` W przypadku jeżeli przeciwnik zjawi się i jest chętny do rozpoczęcia Gry, powinieneś/powinnaś pozwolić przeciwnikowi na spokojne przygotowanie się do Gry. Należy przyjąć zasadę, że przeciwnik powinien mieć co najmniej 5 dodatkowych minut na połączenie się z serwerami poczekalni online i dołączenie do pokoju Gry. Jeżeli przeciwnik wyraźnie nadużywa tego przywileju, powinieneś/powinnaś poinformować o tym Organizatorów.

   `6)` W przypadku meczów dla których ustalono termin sędziowski, nie poinformowanie o brakującym graczu Załogi może skutkować podwójnym walkowerem.

   `7)` Jeżeli chcesz, możesz opóźnić wykonanie tej procedury maksymalnie o godzinę - ale nie masz takiego obowiązku.

   `8)` Stosując powyższą procedurę, musisz przygotować dowód w postaci zrzutu ekranu pokazujący że twój przeciwnik nie pojawił się na czas. Dodatkowo, musisz przygotować dowód w tej samej formie pokazujący ustaloną datę i godzinę rozpoczęcia Gry. W przypadku jeżeli termin został ustalony w sposób niejednoznaczny, Organizatorzy mogą zdecydować się na nie wyciągnięcie konsekwencji wobec brakującego gracza, w zależności od pełnego kontekstu. Organizatorzy mogą też zadecydować o redukcji kary w przypadku zaistniałej siły wyższej.

4. Uczestnicy mogą odwołać się od decyzji Organizatorów najpóźniej w dniu zakończenia fazy następującej po fazie, w której otrzymali karę.

<br/>
<hr>

### Regulamin ostatni raz aktualizowany był dnia 1 lipca 2024
